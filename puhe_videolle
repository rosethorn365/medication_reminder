Esityspuhe – Medication Reminder -sovellus 

Hei! Tässä videossa esittelen tekemäni Medication Reminder -sovelluksen, jonka tarkoituksena on helpottaa lääkkeiden ottamisen muistamista. Sovellus toimii selaimessa. 

Sivun yläosassa on saavutettavuuspaneeli, josta käyttäjä voi säätää fonttikokoa ja vaihtaa korkean kontrastin tilaan. Tämä parantaa luettavuutta ja tukee esteetöntä käyttöä. 

Sovelluksen keskiosassa on kaksi laatikkoa: vasemmalla voi lisätä uuden lääkemuistutuksen, ja oikealla näkyvät kaikki tallennetut muistutukset. Jokaisessa muistutuksessa esitetään lääkkeen nimi, määrä, ottotapa, erityisohjeet ja kellonaika. Muistutuksia voi myös poistaa helposti. 

Kun muistutus tallennetaan, sovellus asettaa hälytyksen JavaScriptin avulla. Kun on aika ottaa lääke, kuuluu hälytysääni, ja näytölle ilmestyy selkeä viesti, jossa käytetään emojien avulla visuaalisia merkkejä. Käyttäjä kuittaa muistutuksen painamalla OK, jolloin hälytysääni loppuu. 

Sovellus toimii myös mobiililaitteilla, ja muistutukset säilyvät, vaikka selain suljetaan. Tämä on toteutettu localStoragen avulla, jolloin tiedot tallennetaan paikallisesti käyttäjän laitteelle. Ratkaisu on kevyt ja turvallinen, koska sovellus ei käsittele arkaluontoisia tietoja eikä vaadi kirjautumista tai internet-yhteyttä. 

Lisäksi sovelluksessa on tulostustoiminto, jolla käyttäjä voi tulostaa kaikki muistutukset selkeässä taulukkomuodossa esimerkiksi hoitajan tai omaisen käyttöön. 

 

Opintojeni aikana olen tutustunut HTML:n, CSS:n, JavaScriptin ja jonkin verran myös PHP:n käyttöön, ja olen hyödyntänyt näitä teknologioita kouluprojekteissa web-kehityksessä. Ajattelin, että olisi kiinnostavaa kokeilla, voisinko rakentaa toimivan sovelluksen näillä taidoilla – ja tämä projekti oli siihen erinomainen tilaisuus. 

HTML määrittelee sovelluksen rakenteen, CSS huolehtii visuaalisesta ilmeestä ja JavaScript tuo mukaan toiminnallisuuden, kuten saavutettavuusasetukset, muistutusten tallennuksen, hälytykset ja tulostuksen. Sovellus toimii täysin selaimessa ilman taustapalvelinta. 

 

Nykyään monet sovellukset rakennetaan kuitenkin pilvipalveluiden, kuten Microsoft Azuren, avulla. Azure tarjoaa valmiita ratkaisuja, kuten: 

App Service sovelluksen julkaisuun 

Functions ajastettuihin toimintoihin 

Cosmos DB tietojen tallentamiseen pilveen 

Notification Hubs muistutusten lähettämiseen eri laitteille 

Azure AD B2C käyttäjien kirjautumiseen ja hallintaan 

Näiden avulla sovellus olisi ollut skaalautuvampi, turvallisempi ja käytettävissä eri laitteilla ja käyttäjätileillä. Tässä projektissa halusin kuitenkin keskittyä itse sovelluksen logiikkaan ja käyttöliittymään – ja siihen HTML, CSS ja JavaScript tarjosivat hyvän ja konkreettisen lähtökohdan. 

Kiitos kun katsoit! 
